# 1. Загальні відомості

Атестація випускників освітньої програми "Комп’ютерні технології та програмування в автоматизованих системах управління» спеціальності G7 «Автоматизація, комп’ютерно-інтегровані технології та робототехніка» проводиться у формі публічного захисту кваліфікаційної магістерської роботи і завершується видачею документу встановленого зразка про присудження йому ступеня магістра із присвоєнням кваліфікації: Магістр з автоматизації, комп’ютерно-інтегрованих технологій та робототехніки.

При роботі над кваліфікаційною роботою та на захисті, здобувач повинен продемонструвати більшість з наступних компетентностей:

- розв’язувати складні задачі і проблеми автоматизації та комп’ютерно-інтегрованих технологій у професійній діяльності та/або у процесі навчання, що передбачає проведення досліджень та/або провадження інноваційної діяльності та характеризується комплексністю та невизначеністю умов і вимог.

- проведити дослідження на відповідному рівні, генерувати нові ідеї (креативність), абстрактно мислити, аналізувати та синтезувати
- працювати в міжнародному контексті
- використовувати інформаційні і комунікаційні технології
- розробляти проєкти та керувати ними. 	
- здійснювати автоматизацію складних технологічних об’єктів та комплексів, створювати кіберфізичні системи на основі інтелектуальних методів управління та цифрових технологій з використанням баз даних, баз знань, методів штучного інтелекту, робототехнічних та інтелектуальних мехатронних пристроїв. 
- проєктувати та впроваджувати високонадійні системи автоматизації та їх прикладне програмне забезпечення,  для реалізації функцій управління та опрацювання інформації, здійснювати захист прав інтелектуальної власності на нові проєктні та інженерні рішення. 
- застосовувати методи моделювання та оптимізації для дослідження та підвищення ефективності систем і процесів керування складними технологічними та організаційно-технічними об’єктами. 
- аналізувати виробничо-технологічні системи і комплекси як об’єкти автоматизації, визначати способи та стратегії їх автоматизації та цифрової трансформації.  
- інтегрувати знання з інших галузей, застосовувати системний підхід та враховувати нетехнічні аспекти при розв’язанні інженерних задач та проведенні наукових досліджень
- застосовувати сучасні методи теорії автоматичного керування для розроблення автоматизованих систем управління технологічними процесами та об’єктами.  
- застосовувати спеціалізоване програмне забезпечення та цифрові технології для розв’язання складних задач і проблем автоматизації та комп’ютерно-інтегрованих технологій. 
- розробляти функціональну, технічну та інформаційну структуру комп’ютерно-інтегрованих систем управління організаційно-технологічними комплексами із застосуванням мережевих та інформаційних технологій, програмно-технічних керуючих комплексів, промислових контролерів, мехатронних компонентів, робототехнічних пристроїв та засобів людино-машинного інтерфейсу.  
- проєктувати та компонувати мехатронні системи, програмувати та вводити в дію робото-технічні комплекси.
- створювати математичні моделі для цифрових двійників промислових об'єктів. 
- застосовувати спеціалізоване програмне забезпечення для реалізації систем керування рівня MES. 

