# 9. Порядок захисту кваліфікаційної роботи

Випускна робота магістранта у завершеному вигляді з електронною копією підписується  керівником і під час попереднього захисту завідувачем кафедри та разом з поданням голові ЕК (на бланку) та рецензією (на бланку) передається секретарю ЕК. Подання голові ЕК містить такі підписані дані: довідку деканату про успішність, висновок керівника та висновок завідувача кафедри. Магістрант самостійно визначає рецензента роботи (працівник, що працює в цій галузі, або викладач паралельної кафедри), який дає відзив на роботу у письмовому вигляді.

Апробація роботи виконуються шляхом публікації статті і тез доповідей на науково-технічних конференціях. Участь у науково-технічних конференції  з публікацією тез доповіді є обов’язковою, якщо здобувач хоче отримати високу оцінку. 

Захист роботи проводиться у означені терміни і є публічним заходом. На захисті присутні голова, члени та секретар державно-екзаменаційної комісії, які затверджуються відповідним наказом НУХТ. 

Загальна кількість слайдів не повинна перевищувати 15, з яких три слайди є обов’язковими: 

- титул з назвою теми роботи (один слайд); 
- мета роботи та задачі, що розв’язані (один слайд); 
- основні результати (біля десяти слайдів)
- висновки (один слайд).

Захист магістерської роботи проводиться у такій послідовності: 

- доповідь автора роботи (регламент часу озвучує секретар ЕК) при демонстрації ілюстративного матеріалу з допомогою слайдів, 
- відповіді автора на питання ЕК, інших учасників, дискусія 
- зачитування висновку рецензента,  коментар автора 
- зачитування висновку керівника 

Після заслухання усіх здобувачів, комісія у закритому режимі приймає рішення щодо результатів. Після прийняття рішень, вони зачитуються учасникам. Здобувач може оспорити рішення ЕК, порядок апеляції не є предметом даних методичних рекомендацій.

