# 9. Порядок захисту кваліфікаційної роботи

Випускна робота магістранта у завершеному вигляді з електронною копією підписується  керівником і піл час попереднього захисту завідувачем кафедри та разом з авторефератом, поданням голові ЕК (на бланку) та рецензією (на бланку) передається секретарю ЕК. Подання голові ЕК містить такі підписані дані: довідку деканату про успішність, висновок керівника та висновок завідувача кафедри. Магістрант самостійно визначає рецензента роботи (працівник, що працює в цій галузі, або викладач паралельної кафедри), який дає відзив на роботу у письмовому вигляді.

Апробація роботи виконуються шляхом публікації статті і тез доповідей на науково-технічних конференціях. Участь у науково-технічних конференції  з публікацією тез доповіді є обов’язковою. Тези доповіді, виконані за правилами оргкомітету конференції, після їх корегування  керівником  за підписами магістранта і керівника здаються відповідно у оргкомітет конференції. 

Захист магістерської роботи проводиться на засіданні ЕК у такій послідовності: наукова доповідь автора роботи (не більш 10 хв.) при демонстрації ілюстративного матеріалу з допомогою слайдів, відповіді магістранта на питання, дискусія. Загальна кількість слайдів не повинна перевищувати 12, з яких три слайди є обов’язковими: титул з назвою теми роботи; мета роботи та задачі, що розв’язані; висновки.