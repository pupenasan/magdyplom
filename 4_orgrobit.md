# 4. Організація роботи над кваліфікаційною роботою

## Загальна послідовність

На початку семестру, ще до проходження переддипломної практики, здобувач погоджує тему з майбутнім керівником кваліфікаційної роботи. Це потрібно для визначення індивідуального завдання, яке передбачає збір даних з об'єкту на переддипломній практиці. Однак для більш ефективної роботи бажано вибрати принаймні об'єкт керування ще на початку навчання, так як велика частина кваліфікаційної роботи базується на курсовому проєктуванню та індивідуальних завдань що видавалися протягом навчання в магйстратурі.

Узгоджене з керівником завдання контролюється секретарем ЕК (екзаменаційної комісії), який є відповідальним від кафедри за даний напрям та затверджується відповідним наказом по НУХТ. Після затвердження наказу тему змінювати не можна.

Окрім теми ще до початку виконання робіт здобувач з керівником узгоджує структуру роботи та вимоги щодо наповнення. Складається календарний план та, за необхідності, вибираються консультанти. Контроль за виконанням календарного плану проводить керівник та періодично доповідає завідувачу кафедри.

Завідувач кафедри разом з секретарем ЕК регулярно проводять збори здобувачів для контролю та консультування щодо виконання та захистів кваліфікаційних робіт. Відвідування зборів є обов'язковим, неявка без поважної причини вважається порушенням навчальної дисципліни. Перед зборами керівник доводить до відома завідувача кафедри та секретаря ЕК про стан виконання кваліфікаційної роботи здобувача. За умови значного відставання від графіку може стати питання щодо відрахування здобувача за неуспішність.     

Після завершення оформлення кваліфікаційної роботи, та затвердження керівником, вона подається на перевірку на антиплагіат. Процедура подачі та перевірки на антиплагіат, та норми співпадінь уточняється у секретаря ЕК. Якщо результати задовольняють норми, здобувач проходить передзахист на кафедрі і за результатами передзахисту вирішується питання допуску до захисту. 

Деталі про захист кваліфікаційної роботи детально описаний в розділі "Порядок захисту кваліфікаційної роботи"  

## Рекомендації щодо виконання 

В найкращому випадку роботи по кваліфікаційній роботі починаються ще на початку навчання в магістратурі і апробуються в індивідуальних завданнях, курсових проєктах/роботах, та наукових роботах (статтях, виступах на конференціях, тощо). Однак здобувач повинен почати роботу не пізніше ніж при проходженні переддипломної практики. Під час проходження переддипломної практики необхідно зібрати всі необхідні вихідні дані з об'єкта, які потрібні для виконання роботи. Деталі про проходження переддипломної практики написано у відповідних методичних рекомендаціях.  

Перед початком роботи варто прочитати повністю ці методичні рекомендації і ознайомитися зі змістом методичних рекомендацій, які наведені в розділі "Рекомендована література". Більшість з цих рекомендацій супроводжують предмети, які давалися під час навчання. 

Перш за все необхідно робити аналіз існуючих рішень та технологій для того щоб прийняті в роботі рішення були актуальними і ефективними. Тому робота починається з знаходження найсвіжіших наукових та науково-практичних робіт за тематикою роботи (не старіше 10 років). Це можуть бути підручники, посібники, статті, монографії, стандарти. При цьому варто робити короткі анотації по кожній роботі, які увійдуть в перший розділ кваліфікаційної роботи. Усі джерела в кваліфікаційній роботі повинні бути зазначені як цитування, тому в анотаціях варто робити на них посилання, щоб простіше було ідентифікувати джерела, наприклад так `[Прізвище автора, рік]`. Потім в самій записці вони підуть в перелік літератури. 

Після проведеного аналізу джерел формуються інженерні та дослідницькі (якщо такі ставляться) задачі, які необхідно реалізувати в кваліфікаційній роботі. формується перелік вимог до розроблювальної системи. Детально про формування вимог наведено в [1,2].      

Наступним кроком проводиться аналіз об'єкту керування. За необхідності робиться математична модель, щоб визначити характеристики об'єкту, які потребуються для прийняття того чи іншого рішення. Пізніше модель може бути використана при аналізі роботи системи керування. На основі аналізу приймаються рішення щодо вибору структури системи, алгоритмів керування, технологічних рішень, тощо. Результати аналізу варто фіксувати у вигляді таблиць, графіків, числових величин. 

Далі приймаються структурні загальносистемні рішення щодо реалізації системи. Сама робота над цими рішеннями дозволяє сконцентруватися над реалізацією системи вцілому, вибором апаратних та програмних компонентів, механізми інтеграції між ними. Тут варто не забувати про супровідну документацію від постачальника забезпечення, технології або іншу технічну літературу, що дозволяє прийняти правильне рішення. Важлива технічна інформація з цих джерел повинна бути зафіксована через посилання, або через "цитати" чи екранні копії що засвідчують це.

Наступним кроком йде проєктування та реалізація компонентів системи з відповідним ступенем деталізації. Розробляються усі необхідні артефакти щоб показати реалізацію компонентів. Як і в попередньому кроці уся супровідна документація повинна бути зазначена.  

За необхідності проводяться дослідження роботи компонентів системи на імітаційних моделях. Моделі, їх виведення та результати дослідження треба подати та описати в кваліфікаційній роботі. Результати аналізу варто фіксувати у вигляді таблиць, графіків, числових величин. 

Виконання роботи має ітераційний характер. Тому не варто зациклюватися на кожному з кроків. Рекомендується використовувати моделі керування життєвим циклом що передбачають ітерації, детальніше в [2].     

Слід зауважити, що далеко не всі джерела є авторитетними і варті довіри. Тому намагайтеся використовувати перевірені роботи, на яких базуються Ваші рішення.