# 4. Організація роботи над кваліфікаційною роботою

На початку семестру, ще до проходження переддипломної практики, здобувач погоджує тему з майбутнім керівником кваліфікаційної роботи. Це потрібно для визначення індивідуального завдання, яке передбачає збір даних з об'єкту на переддипломній практиці. Однак для більш ефективної роботи бажано вибрати принаймні об'єкт керування ще на початку навчання, так як велика частина кваліфікаційної роботи базується на курсовому проєктуванню та індивідуальних завдань що видавалися протягом навчання в магйстратурі.

Узгоджене з керівником завдання контролюється секретарем ДЕК (Державної екзаменаційної комісії), який є відповідальним від кафедри за даний напрям та затверджується відповідним наказом по НУХТ. Після затвердження наказу тему змінювати не можна.

Окрім теми ще до початку виконання робіт здобувач з керівником узгоджує структуру роботи та вимоги щодо наповнення. Складається календарний план та, за необхідності, консультанти. Контроль за виконанням календарного плану проводить керівник та періодично доповідає завідувачу кафедри.

Завідувач кафедри разом з секретарем ДЕК регулярно проводять збори здобувачів для контролю та консультування щодо виконання та захистів кваліфікаційних робіт. Відвідування зборів є обов'язковим, неявка без поважної причини вважається порушенням навчальної дисципліни. Перед зборами керівник доводить до відома завідувача кафедри та секретаря ДЕК про стан виконання кваліфікаційної роботи здобувача. За умови значного відставання від графіку може стати питання щодо відрахування здобувача за неуспішність.     

Після завершення оформлення кваліфікаційної роботи, та затвердження керівником, вона подається на перевірку на антиплагіат. Процедура подачі та перевірки на антиплагіат, та норми співпадінь уточняється у секретаря ДЕК. Якщо результати задовольняють норми, здобувач проходить передзахист на кафедрі і за результатами передзахисту вирішується питання допуску до захисту. 

Захист роботи проводиться у означені терміни і є публічним заходом. На захисті присутні голова, члени та секретар державно-екзаменаційної комісії, які затверджуються відповідним наказом НУХТ.    