# 3. Тематика кваліфікаційних робіт

У даних методичних рекомендаціях означені типові завдання на виконання магістерських робіт, які передбачають розробку автоматизованої системи керування виробництвом або інфраструктурним об'єктом з інтегрованими в неї підсистемами, які розробляються в залежності від індивідуального завдання. Також означена типова структура таких робіт. У залежності від розв’язуваних задач тематика та структура робіт може змінюватись, за погодження з керівником. У відповідності з існуючим порядком теми магістерських робіт затверджуються наказом ректора НУХТ за поданням випускової кафедри і деканату. При цьому враховуються побажання магістранта.

Тематика магістерських робіт може стосуватися різних виробничих чи інфраструктурних підприємств та їх виробничих ділянок чи комірок. Класична структура роботи передбачає що це буде технологічне виробництво або інфраструктурне підприємство у цілому (автоматизація рівнів L3 та L2) та технологічний комплекс або установка, як його складова. 

У загальному теми відрізняються вибраним спеціальним індивідуальним завданням, які орієнтовані на:

- керування виробничими операціями 
- диспетчерських контроль та керування інфраструктурним об'єктом 
- виконання спеціалізованої функції в складі системи керування. 
- використання робототехнічних комплексів 
- розробку цифрових двійників
- побудову інтелектуальних систем 

Нижче наводяться шаблони формування теми в якості прикладу. Детально про наповнення робіт згідно формованих тем описується в розділі "Структуру кваліфікаційної роботи" даних методичних рекомендацій. пропонуються наступні шаблони для тем:

- Розробка автоматизованої системи керування виробничими операціями ... (вказується тип операції) на (вказується виробництво)
- Розробка автоматизованої системи диспетчерського контролю та керування ... (вказується інфраструктурний об'єкт) з підсистемою (вказується підсистема). 
- Розробка автоматизованої системи керування виробництвом ...(вказується виробництво) ... з підсистемою керування ... (вказується об'єкт контролю чи керування) на основі... (вказується методи або засоби ).
- Розробка автоматизованої системи керування виробництвом ...(вказується виробництво) ... з підсистемою керування ... (вказується ділянка) з використанням ... (вказується тип роботів). 
- Розробка підсистеми ... (вказується предмет та об'єкт двійникування) на виробництві ... (вказується виробництво) для ...( вказується ціль двійникування) з використанням цифрових двійників.
- Розробка оперативної діагностики стану … (вказується конкретний технічний засіб, технологічний апарат чи комунікація) в системі керування (вказується виробництво);
- Розробка прикладної онтології … (вказується конкретна інтелектуальна підзадача) в системі керування (вказується виробництво);
- Розробка системи керування за прецедентами процесом…(вказується конкретний процес) в системі керування (вказується виробництво);
- Розробка експертної підсистеми …(вказується призначення системи) в системі керування (вказується виробництво);;
- Прогнозування стану/ситуації …(вказується технологічний процес або технічний засіб) в системі керування (вказується виробництво);
- Розробка підсистеми підтримки прийняття рішень …(вказується призначення системи) в системі керування (вказується виробництво);
- Розробка системи керування з прогнозуванням на основі нечіткої логіки процесом…(вказується конкретний процес) на (вказується виробництво);
- Розробка системи керування з прогнозуванням на основі нейромереж процесом…(вказується конкретний процес) на (вказується виробництво);
- Розробка підсистеми розпізнавання стану/ситуації/…(вказується призначення системи) в системі керування (вказується виробництво);



